# 2P
Έργο για τον 2ο Πανελλήνιο Διαγωνισμό Ανοιχτών Τεχνολογιών στην Εκπαίδευση

ΠΡΟΓΡΑΜΜΑΤΙΣΜΟΣ ΤΟΥ ΕΡΓΟΥ
Το έργο έχει ως στόχο την ευαισθητοποίηση των μαθητών σε θέματα προστασίας του περιβάλλοντος.
Για την επίτευξη του στόχου θα χρησιμοποιηθεί το ρομπότ Thymio.
Συγκεκριμένα, η ομάδα 2Π θα συνθέσει ένα πολυτροπικό τρισδιάστατο σύνθημα για την προστασία του περιβάλλοντος και θα προγραμματίσει το ρομπότ Thymio μέσω VPL να το "διαβάσει" και να το παρουσιάσει σε όλους μέσω ενός video.

Θα χρειαστούμε:

1 Wireless Thymio

1 τηλεχειριστήριο για το Thymio
υπολογιστή

βιντεοπροβολέα

voice recorder

ανακυκλώσιμα υλικά (χαρτόκουτα, καπάκια, χαρτιά, αλουμίνια, παλιά παιχνίδια κτλ)

πινέλα και χρώματα

θερμοκόλλα

μονωτική ταινία


ΥΛΟΠΟΙΗΣΗ ΤΟΥ ΕΡΓΟΥ

Αρχικά, με τη βοήθεια βιβλίων και videos, εντοπίσαμε τα προβλήματα που αντιμετωπίζει ο πλανήτης μας και καταλήξαμε σε αυτά, με τα οποία θα θέλαμε να ασχοληθούμε:

Φαινόμενο του θερμοκηπίου

Τρύπα του όζοντος

Ρύπανση των θαλασσών

Πυρκαγιές των δασών

Σκουπίδια

Συνθέσαμε συνθήματα για κάθε ένα από τα προβλήματα αυτά και προσπαθήσαμε να τα αποδώσουμε εικαστικά με τη χρήση χρωμάτων, κόλλας και διαφόρων ανακυκλώσιμων υλικών.

Αποφασίσαμε να ζητήσουμε τη βοήθεια του ρομπότ Thymio για να διαδώσει το μήνυμά μας για την προστασία του περιβάλλοντος και να δώσουμε, με τον τρόπο αυτό, φωνή στην αγωνία μας για το μέλλον του πλανήτη μας.

Μεταμφιέσαμε, λοιπόν, το ρομποτάκι μας σε παγόβουνο, πάνω στο οποίο η Θάλεια, μια πολική αρκούδα που βιώνει έντονα το πρόβλημα της υπερθέρμανσης του πλανήτη, θα κάνει ένα "ταξίδι" για να εντοπίσει τους κινδύνους και να διαδώσει τα συνθήματα υπέρ της προστασίας του περιβάλλοντος που συνέθεσαν τα παιδιά.

Στη συνέχεια αποφασίσαμε για την πίστα πάνω στην οποία θα βάλουμε το ρομποτάκι μας να κινηθεί και την οριοθετήσαμε με λευκή μονωτική ταινία.

Αμέσως μετά ήρθε η ώρα να γνωρίσουμε τη δυνατότητα οπτικού προγραμματισμού του ρομπότ Thymio κάνοντας χρήση της γλώσσας VPL: πειραματιστήκαμε δίνοντας διάφορες εντολές στο Thymio μέσω του υπολογιστή μας, τις οποίες είχαμε τη δυνατότητα να βλέπουμε όλοι στον βιντεοπροβολέα της τάξης μας, και στη συνέχεια διαπιστώναμε στην πράξη την κίνησή του.

Όταν πια εξοικειωθήκαμε με τη χρήση της γλώσσας VPL, συμφωνήσαμε για την κίνηση του ρομπότ και τις εντολές που θα έπρεπε να του δώσουμε και καταλήξαμε στο ακόλουθο πρόγραμμα:

https://openedtech.ellak.gr/wp-content/uploads/sites/31/2020/04/20200306_100828-300x225.jpg

Επόμενο βήμα: η τελική σύνθεση και η διάδοση του μηνύματος των 2Π από την πολική αρκούδα Θάλεια!

https://youtu.be/IpOzLzwC5fM
